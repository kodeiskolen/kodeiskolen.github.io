<html><head><meta charset="utf-8"/><meta name="viewport" content="width=device-width, initial-scale=1"/><title>Rotasjon rundt egen akse | YourCodeClubName</title><link href="../../assets/style.min.css" rel="stylesheet"/></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span> Home</a></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Rotasjon rundt egen akse<a href="/matematikk/geometri/rotasjon.pdf" title="Download PDF" class="download"><span class="glyphicon glyphicon-save-file"></span></a></h1></header></div><div class="col-xs-12"><div class="content"><section id="læringsmål" class="level1 tips">
<h1>Læringsmål</h1>
<ul>
<li>beskrive og gjennomføre spegling, rotasjon og parallellforskyving</li>
<li>beskrive plassering og flytting i rutenett, på kart og i koordinatsystem, med og utan digitale hjelpemiddel, og bruke koordinatar til å berekne avstandar parallelt med aksane i eit koordinatsystem</li>
</ul>
</section>
<section id="introduksjon" class="level1 intro">
<h1>Introduksjon</h1>
<p>I denne oppgaven skal vi importere en geometrisk figur og deretter <code class="blockmotion">rotere</code> den.</p>
<figure>
<img src="geometri.png" />
</figure>
</section>
<section id="steg-1-vi-roterer-en-likebeint-trekant" class="level1 activity">
<h1>Steg 1: Vi roterer en likebeint trekant</h1>
<p><em>For å gjøre det enkelt å komme i gang, henter vi inn en ferdig figur fra biblioteket til Scratch. Denne figuren er tilnærmet lik en likebeint trekant</em></p>
<section id="sjekkliste" class="level2 check">
<h2>Sjekkliste</h2>
<ul>
<li>Start et nytt prosjekt.</li>
<li>Slett kattefiguren ved å høyreklikke på den og velge <code>slett</code>.</li>
<li>Legg til en ny figur. Klikk på <img src="hent-fra-bibliotek.png" alt="Velg figur fra biblioteket" />-knappen og velg trollmannshatten. Vi har brukt <code>Ting/Wizard Hat</code>-figuren.</li>
<li>Gi den nye figuren navnet <code>Hattulf</code> ved å klikke på <code>i</code>.</li>
<li><p>Før vi begynner med selve oppgaven, skal vi legge inn en liten hjelpefunksjon om noe uventet skulle skje:</p>
<pre class="blocks"><code>når [n v] trykkes
vis
pek i retning [90 v]
gå til x: (0) y: (0)</code></pre></li>
<li><p>Skulle noe uventet skje nå, trenger du bare å trykke på tasten N på tastaturet, så vil Hattulf gå tilbake til utgangspunktet, slik at du kan prøve på nytt.</p></li>
</ul>
<p>Vi skal nå gi Scratch beskjed om å <code class="blockmotion">rotere</code> hatten 90 grader.</p>
<ul>
<li><p>Legg til følgende skript på <code>Hattulf</code>-figuren din.</p>
<pre class="blocks"><code>    når grønt flagg klikkes
    vend høyre (90) grader</code></pre></li>
</ul>
</section>
<section id="test-prosjektet" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li>Hva skjer når du trykker på det grønne flagget?</li>
<li>Roterer hatten som forventet?</li>
<li>Hva tror du skjer om du trykker på det grønne flagget en gang til? I hvilken retning vil toppen av hatten peke?</li>
<li>Hvor mange ganger må du be hatten om å rotere før den er tilbake til utgangspunktet?</li>
</ul>
</section>
<section id="sjekkliste-1" class="level2 check">
<h2>Sjekkliste</h2>
<p>Rotasjon er jo gøy! Men at ting roterer med 90 grader av gangen er jo litt kjedelig, og litt unaturlig.</p>
<ul>
<li><p>Halver antall grader hatten skal rotere per gang:</p>
<pre class="blocks"><code>    når grønt flagg klikkes
    vend høyre (45) grader</code></pre></li>
</ul>
</section>
<section id="test-prosjektet-1" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li>Hvor mange ganger må du trykke på hatten for at den skal rotere hele veien rundt nå?</li>
<li>Fortsett å halvere antall grader hatten skal rotere. Prøv å finne en sammenheng mellom hvor mange grader den roteres, og hvor mange ganger du må trykke på det grønne flagget for at den skal roteres helt rundt.</li>
</ul>
<p>Du oppdager kanskje at det begynner å bli veldig mange klikk etterhvert?</p>
</section>
</section>
<section id="steg-2-a-little-more-action-please" class="level1 activity">
<h1>Steg 2: A little more action, please!</h1>
<p>Heldigvis kan vi ved hjelp av litt programmeringsmagi få datamaskinen til å gjøre jobben for oss!</p>
<section id="sjekkliste-2" class="level2 check">
<h2>Sjekkliste</h2>
<ul>
<li><p>Vi legger til en <code class="blockcontrol">styring</code>-kloss som ber hatten om å rotere et bestemt antall ganger:</p>
<pre class="blocks"><code>    når grønt flagg klikkes
    gjenta (8) ganger
    vend høyre (45) grader</code></pre></li>
<li><p>Tips: For hver gang du halverer vinkelen, må du doble antall repetisjoner for at hatten skal snurre like langt.</p></li>
</ul>
</section>
</section>
<section id="steg-3-the-final-countdown" class="level1 activity">
<h1>Steg 3: The final countdown</h1>
<ul>
<li><p>Du vet kanskje at vi vanligvis omtaler en sirkel som 360 grader. Hvis du fortsetter å halvere antall grader forbi 1,40625, vil du oppdage at gradene blir mindre enn 1, og vi må gjenta roteringen 512 ganger. Selv om dette selvfølgelig er mulig, og absolutt nødvendig i enkelte sammenhenger, er det ikke nøvendig for oss nå. Vi tar derfor en snarvei her, og røper at Hattulf skal rotere 1 grad 360 ganger.</p>
<pre class="blocks"><code>når grønt flagg klikkes
gjenta (360) ganger
vend høyre (1) grader</code></pre></li>
</ul>
<section id="test-prosjektet-2" class="level2 flag">
<h2>Test prosjektet</h2>
<p><strong>Klikk på det grønnet flagget.</strong></p>
<ul>
<li>Roterer hatten hele veien rundt seg selv når du trykker på grønt flagg?</li>
<li>Ved å sette antall grader du roterer pr gang til 1, hvor mange ganger må du rotere <code>Hattulf</code> for at han skal gjøre to fulle roteringer? Hva med tre og en halv rotasjon? Ser disse tallene kjent ut?</li>
</ul>
</section>
<section id="avslutning" class="level2">
<h2>Avslutning</h2>
<ul>
<li>Lagre prosjektet ved å gi det et navn, for eksempel “Geometri 1”</li>
</ul>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>License:</strong></p><a rel="license" href="http://creativecommons.org/licenses/by-sa/4.0/">CC BY-SA 4.0</a></div><div class="author"><p><strong>Author:</strong></p><p>Carl A. Myrland</p>
</div></div></div></div></div><script src="../../assets/script.min.js"></script><script>$(document).ready(function(){
  scratchblocks2.load_language(scratchblocks2._translations['nb']);
  scratchblocks2.parse("pre.blocks");
});</script></body></html>